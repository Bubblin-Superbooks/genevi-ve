<div class="leaf flex"><div class="inner justify"><p>--- Älkää vielä menkö, sanoi sairas. Minä tunnen, että yskä on tulossa.</p><p>Ja se tulikin, Augustine hoiti häntä samalla tavalla kuin ensikerrallakin, vaikkei niin hellästi. Hän luuli, näetten, että Céline tahtoi käyttää kipujansa hänen suosiotansa saavuttaaksensa, ja sitä hän ei tahtonut. Silläpä, kun Céline kehotti häntä: "Tulkaa pian takaisin", hän vastasi vaan:</p><p>--- En minä huoli tulla. En mielelläni näe kenenkään kipuja kärsivän.</p><p>Mutta, seisoessaan jo käsi lukolla, hän kääntyi.</p><p>--- Te olette hyvä, sanoi hän, kun olette puhunut minulle ikäänkuin vertaisellenne. Jumala kuitenkin tietää, että meissä on suuri eroitus. Jos joku ihminen olisi mahdollinen minua auttamaan, niin te olisitte se ihminen. Jääkää hyvästi!</p><p>--- Tulkaa pian takaisin, sanoi Céline, mielissään näistä odottamattomista sanoista.</p></div> </div>