<div class="leaf flex"><div class="inner justify"><p>--- Kas sitä! Vai joko te niin osaatte sopivaisuuden selässä ratsastaa, kaunis tyttöseni?… No, saadaanhan noudattaa noita lapsellisia ja siveitä kohteliaisuus-sääntöjä! Jonakin päivänä vapaaherratar de Chabrand siis tulee juhlallisesti pyytämään rouva de Préalilta hänen tytärtänsä, neiti Genevièveä, aviopuolisoksi teidän nöyrimmälle palvelijallenne; mutta se on vaan pelkkää tavanmukaisuutta, sillä liitto on jo suurvaltain kesken päätetty. Meidän tulee vaan heidän päätöstänsä vahvistaa. No, annatteko minulle kättänne, suostumuksenne merkiksi?</p><p>--- En, vastasi Geneviève ja nousi.</p><p>--- Mikä jäykkyys!… Eikä vähintäkään sanaa kehoitukseksi?</p><p>Geneviève ei vastannut enää, vaan käänsi hänelle selkänsä ja läksi.</p><p class=" stretch-last-line ">--- Hän ei ensinkään ole armias, tuo pikku tyttö, sanoi rouva de Chabrandin kaunis sisarenpoika</p></div> </div>