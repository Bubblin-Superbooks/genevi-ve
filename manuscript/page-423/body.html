<div class="leaf flex"><div class="inner justify"><p class="no-indent  ">Felicie jatkoi.
Hänellä ei ole perhettä, hän on aivan yksinään… Se on surkeata.
Koska Geneviève ei vastannut, vaikeni Feliciekin.</p><p>Tien mutkassa he huomasivat miehen, joka korkeitten puitten varjossa lähestyi. Kun hän jo oli aivan likellä, tunsi Felicie Jacquesin, mutta Geneviève oli sen jo edeltäpäinkin arvannut.</p><p>Hämmästyneinä kaikki kolme epäillen pysähtyivät. Jacques oli ottanut hatun päästänsä ja seisoi vastapäätä Genevièveä. Liikutettuna tyttö häntä katsoi, odottaen, että hän puhuisi, eikä tietänyt minkätähden sydämensä niin kovaa tykytti.</p><p>Vihdoin Jacques sanoi:</p><p>--- Minä olen Jacques Marceau. Felicie päästi huudon.</p><p>--- Se on hän! Felicie huudahti… Tuo Jacques, josta hän niin paljon piti.</p><p class=" stretch-last-line ">Geneviève ei sanonut mitään. Sydän täynnä</p></div> </div>